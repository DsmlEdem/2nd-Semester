## Διαχείριση Δεδομένων Μεγάλης Κλίμακας

Το μάθημα της [Διαχείρισης Δεδομένων Μεγάλης Κλίμακας](https://dsml.ece.ntua.gr/studies/courses/diacheirise-dedomenon-megales-klimakas) αποτελεί κατά μία έννοια συνέχεια του μαθήματος [Εξόρυξη Γνώσης από Δεδομένα](https://github.com/DsmlEdem/1st-Semester/tree/main/Data%20Mining) του Χειμερινού Εξαμήνου. Αποτελείται από μια σειρά διαλέξεων με διαφάνειες, καθώς και δύο διαλέξεις εργαστηριακού τύπου, όπου παρουσιάζεται η δέσμευση εικονικών μηχανών, η εγκατάσταση της Spark, καθώς και ορισμένες βασικές εντολές του RDD API.

Κατά το ακαδ. έτος 2020-2021 το μάθημα εξετάστηκε μέσω προφορικής εξέτασης εξ αποστάσεως λόγω Covid, ενώ κατά το ακαδ. έτος 2021-2022 η εξέταση πραγματοποιήθηκε διά ζώσης με γραπτό διαγώνισμα. Επιπλέον, κάθε χρονιά ανατίθεται εργασία σε ομάδες των 1 ή 2 ατόμων, η οποία ζητά υλοποίηση Map-Reduce και SQL queries μέσω του RDD και DataFrame API, αντίστοιχα, της Spark σε εικονικές μηχανές της υπηρεσίας [Okeanos](https://okeanos.grnet.gr/home/).
