## Ανάλυση και Επεξεργασία Γεωχωρικών Δεδομένων

Καλώς ήρθατε στο μάθημα της [Ανάλυσης και Επεξεργασίας Γεωχωρικών Δεδομένων](https://dsml.ece.ntua.gr/studies/courses/analyse-kai-epexergasia-geochorikon-dedomenon)! Το μάθημα των γεωχωρικών δεδομένων προσφέρεται από το εργαστήριο [τηλεπισκόπησης](https://www.survey.ntua.gr/el/departments/topo/topo-labs/rslab) του τμήματος [Αγρονόμων και Τοπογράφων Μηχανικών](https://www.survey.ntua.gr/el/) και αποτελεί ίσως ένα από τα 
πιο ενδιαφέροντα μαθήματα του μεταπτυχιακού καθώς αξιοποιεί τις νέες ιδέες της μηχανικής και βαθιάς μάθησης για την ανάλυση και επεξεργασία δεδομένων που συλλέγονται από εναέριους αισθητήρες και δορυφόρους. 

Σκοπός του μαθήματος είναι να αναδείξει τη χρησιμότητα αυτών των τεχνολογίων μέσω των εφαρμογών τους σε προβλήματα που αφορούν την ανίχνευση αντικειμένων και κατηγοριοποίησης των διαφόρων χρήσεων γης όπως χερσαίες, υδάτινες, θαλάσσιες, αστικού ιστού κ.α. Άλλα προβλήματα που εξετάζονται στο μάθημα αναφέρονται στον εντοπισμό κλιματικών αλλαγών μέσω της μελέτης χρονοσειρών που περιγράφουν τη μεταβολή κατάλληλων δεικτών (π.χ. δείκτης βλάστησης). Ένα άλλο κομμάτι του μαθήματος σχετίζεται με τη δημιουργία στατικών και διαδραστικών χαρτών αλλά και την υλοποίηση γεωχωρικών ερωτημάτων με σκοπό την εξαγωγή συμπερασμάτων και μετρήσεων που μπορεί να αφορούν το οδικό, σιδηροδρομικό δίκτυο μιας περιοχής, τις ακτογραμμές, το πλήθος των αεροδρομίων κ.α. 

Το μάθημα προσφέρεται σε συνδιδασκαλία με τα μεταπτυχιακά της Μαθηματικής Προτυποποίησης και της Γεωπληροφορικής. Η τελική βαθμολογία προκύπτει από μια σειρά ατομικών εργαστηριακών ασκήσεων (6 με 7 εργασίες συνήθως) χωρίς να υπάρχει κάποια τελική εξέταση. Περισσότερες πληροφορίες για τα περιεχόμενα αλλά και σχετικό υλικό των εργαστηριακών ασκήσεων μπορεί να βρεθεί στους παρών φακέλους αλλά και στην επίσημη σελίδα στο [GitHub](https://github.com/rslab-ntua/MSc_GBDA) του μαθήματος.


